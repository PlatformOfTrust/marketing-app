---
path: "/news/data-is-not-the-new-oil" # path to where you want blog to be published aka https://www.platformoftrust.net//blogs/sport-venue
date: "2019-06-25T13:45:33.962Z"
title: "Data ei ole uusi öljy"
image: "./drop-of-water-3671613_1920.jpg" # Featured image shown on page and listings. Save in same folder. Don't use svg.
pic: "drop-of-water-square.jpg" # Hex image shown on page and listings. No path, just filename. Save in same folder. Don't use svg.
pictext: ""
type: "news" # All "News" are blogs to separate them from real pages made with MarkDown, so that they appear in blog listings etc.
subtype: "blog" # "blog" / "news" / "press-realease" etc.
tags: ['Data'] # Any string, can be used in search / "related content"
locale: "fi"
author: "Vesa Ilmarinen"
authorpic: "vesa-ilmarinen.jpg"
status: "published" # "published" / "draft" / "pending" / "archived"
---
Dataa kuvataan usein uutena öljynä. Kuten öljy on ollut koko liikkumisen ja teollisuuden energialähde ja vaikkapa muovien perusraaka-aine, ajatellaan, että data on seuraavassa ​tulevaisuudessa vastaava tekijä. Öljy on kuitenkin uusiutumaton raaka-aine ja siitä aiheutuu monia ​tulevaisuuttamme varjostavia ongelmia. ​Samoja, joita datan tehokkaampi käyttö voi ratkaista.

Meillä näyttää olevan kaksijakoinen suhtautuminen dataan. Näemme sen suurena mahdollisuutena ja samalla siihen liittyy monenlaisia pelkoja. Yksityishenkilöinä jaamme dataa melko surutta erilaisten tahojen käyttöön ja toisaalta olemme hyvin huolissamme yksityisyydestämme. Näemme, että automaattiset dataa hyödyntävät ratkaisut voisivat helpottaa arkea, mutta pelkäämme antaa kontrollia niille. Tästä hyvänä esimerkkinä on ​ääripäissä käytävä keskustelu siitä pitäisikö itse-ajavia autoja sallia vai pitäisikö ihmiskuljettajat poistaa ​kokonaan liikenteestä ja antaa robottiautojen hoitaa ​ihmisten ja tavaroiden liikuttaminen.

Usein kuulee puhuttavan, että dataa on maailmassa paljon, joidenkin mielestä jopa liian paljon. Samaan aikaan tekoälyn kehittäjät valittavat algoritmien näkevän nälkää ​eivätkä yritykset hyödynnä edes omaa dataansa lainkaan siinä mitassa kuin voisivat. Puhumattakaan, että dataa myytäisiin muille ja jaettaisiin kumppaneiden kesken kaikkien liiketoiminnan hyödyksi.

Datasta ei ole hyötyä, jos se ei liiku ​oman yrityksen sisällä tai kumppaneiden kesken. Sitä on ​lähes mahdoton käyttää, jos ​eri lähteistä tulevan datan laatua ​ei ole yhdenmukaistettu. Dataa ei uskall​eta hyödyntää, jos siihen ei voida luottaa. Datatalous tarvitsee​selkeästi uudenlaisia toimijoita, ​jotta näihin haasteisiin saataisiin ratkaisu.

Platform of Trust ​on tällainen toimija. Se pyrkii tekemään datasta uuden talouden perusraaka-aineen ​harmonisoimalla eri toimijoiden epätasalaatuisen datan ja luomalla nopeamman ja joustavamman yhteistyömallin tarjoamalla automaattisen alustan datan jakamiseen ja luvittamiseen. Luottamus, datan omistajuuden hallinta ja esimerkiksi GDPR:n noudattaminen ovat tietenkin kaiken pohjana.

Data ei ole uusi öljy, vaan se on ennemminkin uusi vesi. Vesi kiertää luonnossa. Pelkkä vesi ei riitä, vaan vesi ja ravinteet yhdessä saavat elämän kukoistamaan. Vesi ei kulu eikä se saastuta. Olkoon data siis uusi vesi. Ja opetellaan me luomaan uutta datataloutta, jossa data on kuin vesi luonnolle.  
