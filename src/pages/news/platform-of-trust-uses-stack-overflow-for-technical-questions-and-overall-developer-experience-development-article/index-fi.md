---
path: "/news/platform-of-trust-uses-stack-overflow-for-technical-questions-and-overall-developer-experience-development"
date: "2019-04-03T13:45:33.962Z"
title: "Platform of Trust ratkoo teknisiä kysymyksiä ja parantaa tarjoamaansa kehittäjäkokemusta Stack Overflow’n avulla"
image: "./stack overflow.jpg"
pic: "stack overflow2.jpg"
pictext: ""
type: "news"
subtype: "article"
tags: ['Stack Overfow']
locale: "fi"
author: "Jarkko Moilanen"
authorpic: "jarkko-moilanen.jpg"
status: "published"
---
Osana yhteistyötä kehittäjien kanssa valitsimme Stack Overflow’n alustaksi teknisten kysymysten lähettämistä ja niihin vastaamista varten.


[HackerRank](https://research.hackerrank.com/developer-skills/2018) teki vuonna 2018 tutkimuksen, jonka mukaan 67 prosentilla kehittäjistä on tutkinto tietojenkäsittelytieteestä. Vastaajista 74 prosenttia kertoi kuitenkin olevansa ainakin osittain itseoppinut. Yli 88 prosenttia vastaajista hakee tietoa Stack Overflow’sta eli SO:sta opetellessaan koodaamaan. SO on kuitenkin paljon muutakin kuin helposti skaalautuva tukipalvelu.

## Stack Overflow antaa tukea ja tietoa helposti

Kaikkien kehittäjien kannattaa lähettää Platform of Trustia koskevat kysymyksensä Stack Overflow’hun. ([Esimerkki]: (https://stackoverflow.com/questions/55381785/how-to-list-all-products-in-platform-of-trust))

Kehittäjätiimimme onnistui saamaan meille Stack Overflow’hun oman [platform-of-trust-tunnisteen](https://stackoverflow.com/questions/tagged/platform-of-trust), joka helpottaa uusien kysymysten seurantaa. (Kuten arvata saattaa, tiimimme sai tästä saavutuksesta raikuvat aplodit tiimitapaamisessamme.)

## From questions to guides

Analysoimme SO:ssa kysytyt kysymykset kolmen kuukauden välein ja selvitämme niiden perusteella käyttäjien kohtaamia haasteita. Toistuvasti esiintyvien ongelmien perusteella näemme, mihin meidän kannattaa keskittyä pyrkiessämme parantamaan alustan kehittäjien kokemusta.

Analyysin perusteella osaamme lisätä uusia oppaita ja parantaa olemassa olevia ohjeita niille toiminnoille ja ominaisuuksille, joihin ohjeita kaivataan eniten kehittäjäportaalissa. Oppaat toteutetaan kirjallisina ja ohjevideoina, jotka ladataan YouTubeen ja upotetaan platformoftrust.net-sivustolle.

## Oppaista kohti entistä parempaa kehittäjäkokemusta

Hankitulla tiedolla pyritään viime kädessä parantamaan kehittäjien kokemusta, mikä puolestaan on loputon prosessi. Oppaathan ovat lopulta kuin laastaria: nopea ratkaisu havaittuun ongelmaan, jotta alustan käyttäjät pystyvät tekemään työtään. Kestävämpi ratkaisu on toimintojen ja prosessien refaktorointi niin, että ohjeita ei enää tarvita.

## Liity joukkoon

Liity Platform of Trust  yhteisöön, jos data voi tuoda sinulle tai yrityksellesi liiketoimintaetua. Pääset alkuun liittymällä [postituslistallemme](https://www.platformoftrust.net/newsletter/) ja Slack-yhteisöömme.
